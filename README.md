# Sikkerhed som praksis – en praksisnær tilgang til sikker softwareudvikling

[![License: CC BY-SA 4.0](https://img.shields.io/badge/License-CC%20BY--SA%204.0-lightgrey.svg)](https://creativecommons.org/licenses/by-sa/4.0/)
[![Discussions](https://img.shields.io/badge/Join%20the%20discussion-blue)](../../discussions)
[![Issues](https://img.shields.io/badge/Suggest%20a%20case%20or%20improvement-yellow)](../../issues)
[![Status](https://img.shields.io/badge/Status-Living%20project-success)](#)

---

## Formål

Dette repository er en del af FoU-projektet **“Sikkerhed som praksis”**, der har til formål at udvikle, afprøve og formidle **praksisnære og økonomisk realistiske tilgange til softwaresikkerhed** i mindre udviklingsmiljøer.

Mange udviklingsteams ved, at sikkerhed er vigtigt – men oplever det som svært at omsætte teori til daglig praksis.  
Projektet søger derfor at skabe en **levende model** for, hvordan sikkerhed kan integreres naturligt i hele softwareudviklingsprocessen (SDLC) uden at blive en barriere for produktivitet.

---

## Baggrund

Projektet udspringer af erfaringer fra oplæg, hackathons og samarbejder med små udviklingsvirksomheder, hvor udfordringen sjældent har været modvilje, men at eksisterende materiale ofte opleves for teoretisk.  
Her samles eksempler, cases og mini-guides, der gør sikkerhed konkret og relaterbar – skrevet **af og for udviklere**.

---

## Struktur

Repositoryet er **organiseret efter SDLC-faser**. Hver fase har sin egen mappe med cases, guides og noter:

```
Sikkerhed-som-praksis/
│
├── sdlc/
│   ├── 01-planlaegning/
│   │   ├── cases/
│   │   ├── guides/
│   │   └── notes.md
│   ├── 02-analyse/
│   │   ├── cases/
│   │   ├── guides/
│   │   └── notes.md
│   ├── 03-design/
│   │   ├── cases/
│   │   ├── guides/
│   │   └── notes.md
│   ├── 04-implementation/
│   │   ├── cases/
│   │   ├── guides/
│   │   └── notes.md
│   ├── 05-test-integration/
│   │   ├── cases/
│   │   ├── guides/
│   │   └── notes.md
│   └── 06-vedligeholdelse/
│       ├── cases/
│       ├── guides/
│       └── notes.md
│
├── docs/
│   ├── Sikkerhed_som_praksis_model.md   # samlet model og opsamling på kampagnen
│   ├── case-skabelon.md                 # skabelon til cases
│   └── metodologi.md                    # hvordan feedback og data behandles
│
├── campaign/                            # LinkedIn-opslag og opsamlinger
└── assets/                              # diagrammer og visuelle elementer
```

---

## Sådan kan du bidrage

Alle er velkomne til at:
- indsende forslag til cases eller forbedringer via *issues* eller *pull requests*  
- kommentere og diskutere via *Discussions*-fanen  
- dele erfaringer fra egne projekter, så vi sammen styrker sikker udviklingspraksis  

Læs mere i [CONTRIBUTING.md](CONTRIBUTING.md) (kommer snart).

---

## Licens

Alt indhold publiceres under **Creative Commons BY-SA 4.0**, hvilket betyder:
- Du må frit dele og tilpasse materialet  
- Du skal angive kilde (Lars Nysom / UCN)  
- Hvis du ændrer eller videreudvikler, skal det ske under samme licens  

[![License: CC BY-SA 4.0](https://img.shields.io/badge/License-CC%20BY--SA%204.0-lightgrey.svg)](https://creativecommons.org/licenses/by-sa/4.0/)

---

## Kontakt

**Projektleder:**  
Lars Nysom, adjunkt – UCN IT-sikkerhed  
lany@ucn.dk  
https://www.ucn.dk

---

> “Sikkerhed er ikke en fase, men en praksis.”
